---
title: Dokumentation till Mortalitetsdiagram
author: Karl Pettersson
lang: swedish
mainlang: swedish
classoption: a4paper
fontsize: 12pt
...

#Introduktion
Syftet med denna sida är att erbjuda överskådlig information om orsaksspecifika mortalitetstrender i befolkningar. Diagram kan visas och laddas ned efter val av befolkning, åldersgrupp och dödsorsaksgrupp. De mått som redovisas i diagrammen har beräknats med hjälp av öppna data från @whomort, men WHO är inte ansvariga för något innehåll på sidan.

Det finns sedan tidigare flera webbplatser med visualiseringar av mortalitetstrender. En av de mest avancerade är @ihmecodviz, som innehåller data för alla världens länder och använder komplicerade algoritmer för att justera för osäkerhet i underliggande data. Denna webbplats genererar diagrammen dynamiskt och kan ibland vara tungrodd. Dessutom sträcker sig visualiseringarna för närvarande inte längre tillbaka än till 1980, samtidigt som @whomort för många befolkningar har data tillgängliga från 1950. @mortrends är en webbplats med en stor mängd statiska diagram baserade på @whomort. Dock underhålls denna webbplats inte längre sedan dess skapare avlidit.

Föreliggande sida är gjord för att snabbt och enkelt ta fram relevanta visualiseringar av mortalitetstrender från mitten av 1900-talet fram till våra dagar. Den innehåller ingen kod som körs på serversidan med kopplingar till några databaser. Alla diagram över tidstrender är färdiga SVG-filer, som jag genererat lokalt med hjälp av ett Pythonskript, som använder sig av matplotlib (@Hunter:2007). Gränssnittet för val av diagram bygger på jQuery. Skriptet har nu möjlighet att exportera de datatabeller som skapas till CSV-filer för användning i andra program. På detta sätt har diagram för årsjämförelse av dödstal eller andel dödsfall mellan befolkningar skapats med hjälp av R [@rproj] och ggplot2 [@wickham09]. De skript och andra källfiler som används för att generera diagram och webbplats finns tillgängliga via [GitHub-förråd](https://github.com/klpn/mortchartgen). 

#Mått på dödlighet
*Dödstal* är ett grundläggande mått på dödlighet. Dödstalet i en orsak $c$ i en befolkning $x$ under en tidsperiod $t$, $m_{c,t}(x)$, beräknas enligt $m_{c,t}(x)=n_{c,t}(x)/p_t(x)$, där $n_{c,t}$ är antalet dödsfall i $c$ under $t$ och $p_t(x)$ är medelfolkmängden i $x$ under $t$. Om $x$ utgör ett brett åldersintervall kommer dödstalen i olika orsaker ofta att påverkas av trender i åldersfördelningen. Stigande medelålder hos befolkningen ger ofta ökade dödstal i åldersrelaterade sjukdomsgrupper som cancer, hjärtsjukdomar och demens. @whomort tillhandahåller data över folkmängd och antal dödsfall i 5-åriga åldersintervall, med vilka det är möjligt att beräkna dödstal som inte är så känsliga för dessa trender, och därför ger ett bättre mått på direkta effekter av sådant som sjukvård och miljöfaktorer på dödlighet. Dödstal i snäva åldersintervall drabbas dock ofta av slumpmässiga förändringar i mindre befolkningar. På denna sida redovisas ovägda medelvärden av åldersspecifika dödstal i de 5-årsintervall som ingår i bredare åldersintervall (för närvarande 15--44, 45--64, 65--74 och 75--84 år). Dessutom redovisas andelen dödsfall i alla åldrar och för åldersgrupperna under och över 85 år (vilket kan användas för att bedöma om trender för andelar i hela befolkningen är relaterade till trender i de högsta åldersgrupperna, vars tolkning kan vara vansklig).

Tillgängliga data utgår från en binär könskategorisering. För de flesta dödsorsaker varierar dödstalen signifikant mellan kvinnor och män (och även tidstrenderna divergerar ofta, t.ex.\ när det gäller ischemisk hjärtsjukdom och lungcancer), och alla diagram redovisar därför könsspecifika trender.

#Underliggande dödsorsaker och konstlade trender
Alla data gäller s.k. underliggande dödsorsaker. För varje dödsfall registreras precis en underliggande dödsorsak i befolkningarnas statistik, och den definieras som den sjukdom som inledde det morbida förlopp som ledde till döden eller omständigheterna kring den olycka eller våldshandling som orsakade den dödliga skadan [@icd10v2ed10, s. 31]. I en del fall är begreppet relativt oproblematiskt, t.ex.\ att primära tumörer och inte metastaser är underliggande dödsorsak vid dödsfall i cancer. I många fall kan emellertid tolkningen inte självklar. Detaljerade instruktioner för val av underliggande dödsorsak har ändrats mellan olika ICD-versioner, och praxis för val av underliggande dödsorsak kan skilja sig mellan olika befolkningar som använder samma ICD-version. Exempel på fall där tolkningen skiljer sig mellan befolkningar och tidsperioder, vilket kan ge upphov till konstlade trender:

* Diabetes som underliggande dödsorsak hos personer som dött av hjärtinfarkt eller slaganfall.
* Lunginflammation som underliggande dödsorsak hos personer med bakomliggande sjukdomar som ökar risken för lunginflammation.

För ICD-versionerna före ICD-10 finns inte uppgifter om dödsorsak tillgängliga på detaljnivå: i stället används förkortade listor, som de s.k.\ A-listorna i ICD-7 och ICD-8 och BTL (Basic Tabulation List) i ICD-9. Det bidrar till att det ofta är svårt att konstruera epidemiologiskt meningsfulla kategorier som någorlunda väl täcker samma sjukdomsgrupper för de olika ICD-versionerna, vilket märks t.ex.\ på de olika grupperna av infektionssjukdomar som presenteras nedan.

År då det skett byte av ICD-lista i en befolkning har markeras i rött längs $x$ i diagrammen: $07A$ och $08A$ anger ICD-7 och ICD-8 med A-lista, $09B$ anger ICD-9 med BTL, $103$ och $104$ anger ICD-10 med koder på tre respektive fyra tecken (den mest detaljerade nivån) och $10M$ anger ICD-10 med koder på tre tecken för vissa orsaker och fyra tecken för andra. Kraftiga förändringar som uppträder i anslutning till byte av klassifikation kan i regel antas vara konstlade.

#Inkluderade dödsorsaksgrupper
{% for group in causes|groupby("causeclass") %}
{%- if causeclasses[group.grouper].makedoc %}
##{{ causeclasses[group.grouper].alias }}
{%- for cause in group.list|sort(reverse=True,attribute="classtot") %}
{{ cause.alias}}{% if cause.classtot %} generellt{% endif %}
:    {% if cause.codedesc is defined %}{{ cause.codedesc }}{% endif %}{% if cause.note is defined %} *{{ cause.note }}*{% endif %}
{% endfor %}
{%- endif -%}
{% endfor %}
#Inkluderade befolkningar
Jag inkluderar i första hand befolkningar med i stort sett kontinuerlig tillgång till data över dödsfall och befolkning från 1950-talet fram till 2000-talet. Detta innefattar till största delen länder i Västeuropa och Nordamerika samt andra höginkomstländer (t.ex.\ Australien, Nya Zeeland och Japan). Några kommentarer om enskilda befolkningar:

Israel
:    Endast data över judisk befolkning före 1975. 

Tyskland
:    Inkluderar Västtyskland före 1990. Data för Östtyskland (vars befolkning vid sammanslagningen var cirka en fjädedel av Västtysklands) och Västberlin finns inte tillgängliga för hela den föregående perioden, vilket hade gjort att kostlade trender ändå inte kunnat undvikas om inte befolkningarna redovisats separat.
